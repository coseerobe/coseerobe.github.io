---
title: ODS2022, il nostro raduno del 2022 sarà a Catania!
description: ODS2022, il nostro raduno del 2022 sarà a Catania!
draft: false
date: 2022-07-22
authors:
  - gbvitrano
categories:
  - News
tags:
  - ods
  - Dati e potere
  - Raduno
  - Sicilia
social_image: assets/img/social/ods2022.jpg 
--- 
<style>
.md-typeset code { background-color: #fff0;}  
.md-typeset pre>code { background-color: #fff0;}  
</style>
[![ODS2022](ods2022.jpg  "ODS2022, il nostro raduno del 2022 sarà a Catania!" ){class="crop gray" align=right}](index.md) 

## Che ci piaccia o meno, i dati sono ovunque.
Raccogliamo e utilizziamo i dati ogni volta che guardiamo il nostro orologio fitness per vedere quanti passi abbiamo fatto. Ma non solo, i dati sono uno strumento importante per le pubbliche amministrazioni per prendere **decisioni** che hanno a che fare con la nostra vita di tutti i giorni. Ancora, sempre più aziende, al giorno d’oggi, usano dati di ogni natura per **scegliere** i<!-- more --> candidati e le candidate per le loro posizioni di lavoro e i loro profili.

È sempre più evidente che disporre di dati (soprattutto di qualità) costituisce una forma di detenzione del **potere**. Ecco perché il raduno Open Data Sicilia del 2022 ha come obiettivo quello di  analizzare la **relazione che intercorre tra i dati e il potere**.

In che misura i dati pubblici veicolano il potere decisionale dell’attività politico-amministrativa? In che modo i dati aperti possono migliorare il rispetto del principio della **trasparenza** nell’intera filiera decisionale durante l’esercizio dell’attività politico-amministrativa? Quanto le policy che regolamentano i processi di erogazione di denaro pubblico promuovono la pubblicazione dei dati come **bene comune**? Quanto è vera l’equazione dati = potere? Quanto questa equazione può aiutare a mitigare i rischi di un uso improprio del denaro pubblico?
Ne parleremo a **Catania** il **30 settembre** e **1 ottobre 2022** e se vuoi ricevere maggiori informazioni puoi visitare il [sito dedicato all’evento](https://ods2022.opendatasicilia.it/).

Se hai un’idea sui dati aperti, se vuoi imparare a visualizzarli, trasformarli o analizzarli, se vuoi scoprire un progetto a cui collaborare, [partecipa](https://ods2022.opendatasicilia.it/#partecipa). Il raduno ODS2022 è organizzato in **due giornate**. La prima giornata (30 settembre 2022) sarà dedicata a **interventi seminariali** mentre la seconda (1 ottobre 2022) sarà rivolta alla **formazione**. La partecipazione è un valore fondamentale della nostra comunità; indipendentemente dalle tue competenze o dai tuoi interessi, se ti [iscrivi](https://www.eventbrite.com/e/biglietti-ods2022-dati-e-potere-il-raduno-2022-di-open-data-sicilia-385755183137), se invii una [proposta di intervento per la conferenza](https://forms.gle/ERpNoxZa7VCPhVMh8) o per il [workshop](https://forms.gle/WbgfChrjrMHLYXzQ9), ci aiuterai a crescere!

<hr>
**Disclaimer:** Le informazioni visibili e condivise non comportano la visualizzazione di dati sensibili. Data la natura esclusivamente informativa degli elaborati grafici e dei testi riportati, questi non costituiscono atti ufficiali. Per accedere agli atti ufficiali si rinvia agli elaborati definitivi allegati alle specifiche deliberazioni.