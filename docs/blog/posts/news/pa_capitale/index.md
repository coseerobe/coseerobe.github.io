---
title: Palermo Capitale italiana della Cultura 2018
description: Palermo Capitale italiana della Cultura 2018 | rendere accessibili e riutilizzabili i dati sugli eventi
draft: false
date: 2018-02-20
authors:
  - gbvitrano
categories:
  - News
tags:
  - Eventi
  - Palermo
  - Sicilia
  - Cultura
social_image: assets/img/social/dati.jpg  
--- 
<style>
.md-typeset code { background-color: #fff0;}  
.md-typeset pre>code { background-color: #fff0;}  
</style>
[![ods18](dati.jpg "Palermo Capitale italiana della Cultura 2018: rendere accessibili e riutilizzabili i dati sugli eventi" ){class="crop gray" align=right}](index.md)

Lettera che Assocazione [onData](http://blog.ondata.it/palermo-capitale-italiana-della-cultura-2018-rendere-accessibili-e-riutilizzabili-i-dati-sugli-eventi/) ha inviato al Comune di Palermo per chiedere di rendere accessibili e riutilizzabili i dati sugli eventi  di [Palermo Capitale italiana della Cultura 2018](http://www.palermocapitalecultura.it/)

**Palermo Capitale italiana della Cultura 2018: rendere accessibili e riutilizzabili i dati sugli eventi**<!-- more -->

Egregi Signore e Signori,

**Palermo** è la **Capitale italiana della Cultura 2018** e il 29 gennaio è stato il giorno della partenza, con l’evento del Teatro Massimo e il lancio del sito web ufficiale _[http://www.palermocapitalecultura.it/](http://www.palermocapitalecultura.it/)_.

Si può **fare cultura con la tecnologia** e per questo vi chiediamo – persone, associazioni, aziende, ricercatori, liberi professionisti – di farlo proprio **a partire dal sito web ufficiale**.

Vi chiediamo di **pubblicare** in modalità “**leggibili da una macchina**” (_machine readable_) **i dati** sulle centinaia di **eventi** di “Palermo, Capitale italiana della Cultura 2018”.

In questo modo i principali motori di ricerca, le aziende di sviluppo _software_, chi usa i dati per promuovere il territorio e vendere servizi correlati (albergatori, aziende di noleggio auto, società di turismo, compagnie aeree, ecc.), potrà **riutilizzare queste informazioni**, e **metterle a servizio di tutti** in tutti gli spazi più comuni: _in primis_ i principali motori di ricerca, i principali siti con mappe e ricerca di luoghi, i principali siti di prenotazione alberghi, B&B, affitto case, ecc., i principali siti che raccolgono e categorizzano eventi.

Se questi dati saranno pubblicati in modalità _“machine readable”_, tutto questo avverrà in modo automatico e probabilmente anche sorprendente e **“Palermo, Capitale italiana della Cultura 2018”** **entrerà in modo spontaneo nelle tasche** – negli _smartphone_ – **di tutti noi**.

Il **sito ufficiale è predisposto**, perché **espone già i dati sugli eventi tramite API** (_application programming interface_), ovvero delle interfacce e delle procedure che rendono semplice e diretta la lettura dei dati su questi eventi da parte di un _personal computer_.

Un PC può infatti chiedere al sito dell’evento “mi dai per favore tutti i dettagli sugli eventi del 15 febbraio” in questo modo: _[http://www.palermocapitalecultura.it/api/eventi?data=2018-02-15](http://www.palermocapitalecultura.it/api/eventi?data=2018-02-15)_

Vi chiediamo quindi di:


* Aprire una **nuova pagina dedicata** all’**accesso ai dati** nel sito ufficiale;
* **documentare** in questa le varie modalità di accesso in lettura, via **API**;
* **integrare**, se possibile, ai dati già esposti anche le **informazioni sui luoghi** in cui si svolgono gli eventi (esporre quindi ad esempio le coordinate geografiche), dati che sembrano già essere disponibili sul sito;
* associare ai dati esposti in queste modalità **una licenza aperta che ne consenta il riuso e l’adattamento anche a scopo commerciale**, con il solo obbligo di attribuzione della fonte (come ad esempio la _[CC BY 4.0](https://creativecommons.org/licenses/by/4.0/deed.it)_).

Un’annotazione: le **informazioni** su un singolo **evento** sono fornite (sia sul sito, che via API) **soltanto in italiano** (in questo _[evento](http://www.palermocapitalecultura.it/en/eventi/tamerlano)_ ad esempio la descrizione è in italiano e la tipologia è “cinema e spettacolo”). Sarebbe bene che fossero esposte anche (almeno) in lingua inglese.

Tutto questo potrà essere sfruttato anche dalle tante attività “locali” che erogano servizi territoriali basati su dati e informazione, e l’**impatto** di questa manifestazione sarà **più forte** e **più orizzontale** in termini culturali, di _business_, di tecnologia e di ricerca.

Il Comune di Palermo ha da anni **investito** “culturalmente” sui processi volti alla **valorizzazione dei dati** e in particolar modo dei dati aperti. Accettare la nostra richiesta confermerebbe l’impegno del Comune in questo ambito.

Certi di una vostra sensibilità, porgiamo cordiali saluti.

<hr>
**Disclaimer:** Le informazioni visibili e condivise non comportano la visualizzazione di dati sensibili. Data la natura esclusivamente informativa degli elaborati grafici e dei testi riportati, questi non costituiscono atti ufficiali. Per accedere agli atti ufficiali si rinvia agli elaborati definitivi allegati alle specifiche deliberazioni.