---
title: “T’ansignari e t’appeddiri!”
description: “T’ansignari e t’appeddiri!”, ti devo insegnare a fare qualcosa e ti devo perdere. - By @opendatasicilia
draft: false
date: 2019-03-08
authors:
  - gbvitrano
categories:
  - Tutorial
slug: tansignari 
tags:
  - Ricette
  - Tutorial
social_image: assets/img/social/tansignari.jpg
---
<style>
.md-typeset code { background-color: #fff0;}  
.md-typeset pre>code { background-color: #fff0;}  
</style>
[![tansignari](tansignari.jpg "“T’ansignari e t’appeddiri!”, ti devo insegnare a fare qualcosa e ti devo perdere. - By @opendatasicilia" ){class="crop gray" align=right}](index.md)

Da [OpenDataSicilia.it](http://opendatasicilia.it/2019/03/04/tansignari-e-tappeddiri-ti-devo-insegnare-a-fare-qualcosa-e-ti-devo-perdere/) un’interessante **[proposta](http://opendatasicilia.it/2019/03/04/tansignari-e-tappeddiri-ti-devo-insegnare-a-fare-qualcosa-e-ti-devo-perdere/)**  per **mettere a fattore comune scambi di conoscenza/esperienza** sui temi che ci piacciono: dati aperti, trasparenza, _Linked Open Data_, Mappe, Script, Query e analisi e trasformazione di dati, tutto questo in [repository GitHub.](https://github.com/opendatasicilia/tansignari)<!-- more -->
<hr>

## Perché T’ansignari

“**T’ansignari e t’appeddiri!**“, ti devo insegnare a fare qualcosa e ti devo perdere.

È un proverbio presente in molti dialetti italiani (in Campania ad esempio è *T’aggià mbarà e tt’àggia pèrdë!*) è un invito asciutto e diretto a chi riceve un **insegnamento**, affinché lo **valorizzi** e non lo **disperda**. È anche e soprattutto un incoraggiamento a prendersi cura del legame tra chi si sta **scambiando** **conoscenza** e **esperienza**.
Un/a nonno/a con sguardo “birichino” e pieno di luce lo dice a un/a nipote, a mo’ di monito, per ricevere indietro due regali: lo sguardo lucente contraccambiato e constatare che l’insegnamento sia stato utile. Anche dopo anni.
Lo dice specialmente quando il/la nipotino/a non applica quanto avrebbe già dovuto apprendere dai suoi avi.

Molto spesso **disperdiamo richieste di aiuto** (“Come faccio a …”) e le relative **preziose risposte** in _chat_, _social network_, _email_.
Sono informazioni che una volta messe in circolo, dopo pochi minuti sono già “perdute”, **confinate in spazi ristretti** che non si prestano a una condivisione di conoscenza e quasi mai **indicizzati** dai motori di ricerca.

Allora abbiamo creato uno **[spazio](https://tansignari.opendatasicilia.it/)** per **mettere a fattore comune scambi di conoscenza/esperienza** sui temi che ci piacciono: dati aperti, trasparenza, _Linked Open Data_, analisi e trasformazione di dati. Lo abbiamo chiamato “**T’ansignari e t’appeddiri**” (sotto un approfondimento sul nome) e per raggiungerlo, ti basterà visitare **[tansignari.opendatasicilia.it.](https://tansignari.opendatasicilia.it/)**

Il luogo principe in cui scambiare conoscenza sarà quello delle [issue](https://github.com/opendatasicilia/tansignari/issues) del repository GitHub [opendatasicilia/tansignari](https://github.com/opendatasicilia/tansignari/): qui troverai richieste di collaborazione e aiuto. Abbiamo già iniziato a popolare questo spazio quindi puoi dare un’occhiata alle [issue aperte](https://github.com/opendatasicilia/tansignari/issues) e [quelle chiuse](https://opendatasicilia.it/2019/03/04/tansignari-e-tappeddiri-ti-devo-insegnare-a-fare-qualcosa-e-ti-devo-perdere/_wp_link_placeholder).

Tutto raccolto nelle **[Ricette](https://tansignari.readthedocs.io/it/latest/),** una guida in [Read the Docs](https://readthedocs.org/) per una facile e veloce consultazione.

Se non sai come si fa, chiedilo con una [issue](https://github.com/opendatasicilia/tansignari/issues) prima leggi **[il galateo](https://tansignari.opendatasicilia.it/galateo/)**

## Il galateo
E sarà un monito per chi frequenterà questo spazio!😉

Ci sono delle “buone maniere”, che abbiamo costruito in questi giorni di primo uso:

* **prima di chiedere** aiuto, **cerca** un po’ sul web. Nel 99% dei casi la risposta esiste già ed è quella giusta;
* **prima di chiedere** aiuto, dopo che ti sei documentato, fai comunque qualche tentativo per **risolvere** il tutto in autonomia. Questo ti aiuterà a scrivere in modo molto chiaro un eventuale richiesta di supporto;
* **documenta per bene** la tua **domanda**. Che strumento hai usato, che versione, ecc. e allega (se puoi) uno o più file per poter replicare quanto descritto;
* fai **domande** su **temi** vicini a quelli che esplora la comunità **[Open Data Sicilia](https://opendatasicilia.it/)**: i dati aperti, la trasparenza amministrativa, il _civic tech_ e non l’ultima ricetta di “pasta al forno”, la traduzione del Moby Dick che hai letto o Blender;
* nel titolo della _issue_ per favore **inserisci** una “**etichetta**” per classificare i post (ad esempio[scripting] Come fare a rimuovere i duplicati di una tabella);
* se sei **soddisfatto** della risposta, sei invitato a **rimborsare**, creando un testo, una **ricetta**, che racconti per bene il problema che hai riscontrato e come è possibile risolverlo (vedi sotto);
* quando **rispondi**, fornisci gli elementi di base utili a comprendere quanto hai scritto.

Per leggere il galateo completo fai [click qui](https://tansignari.opendatasicilia.it/galateo/)!

<hr>
**Disclaimer:** Le informazioni visibili e condivise non comportano la visualizzazione di dati sensibili. Data la natura esclusivamente informativa degli elaborati grafici e dei testi riportati, questi non costituiscono atti ufficiali. Per accedere agli atti ufficiali si rinvia agli elaborati definitivi allegati alle specifiche deliberazioni.